<?xml version="1.0"?>
<liturgia> <ligne id="0">
<la>Luc (11,42-46)
</la></ligne>
<ligne id="1">
<la>In illo tempore: Ait Dominus: Vae vobis pharis&#x1FD;is, quia decim&#xE1;tis mentam et rutam et omne holus et praet&#xE9;ritis iud&#xED;cium et carit&#xE1;tem Dei! Haec autem op&#xF3;rtuit f&#xE1;cere et illa non om&#xED;ttere.&#xA0;Vae vobis pharis&#x1FD;is, quia dil&#xED;gitis primam c&#xE1;thedram in synag&#xF3;gis et salutati&#xF3;nes in foro! Vae vobis, quia estis ut monum&#xE9;nta, quae non parent, et h&#xF3;mines ambul&#xE1;ntes supra n&#xE9;sciunt!&#x201D;&#xA0;Resp&#xF3;ndens autem quidam ex legis p&#xE9;ritis ait illi: &#x201C;Mag&#xED;ster, haec dicens &#xE9;tiam nobis contum&#xE9;liam facis.&#x201D;&#xA0;At ille ait: &#x201C;Et vobis legis p&#xE9;ritis: Vae, quia oner&#xE1;tis h&#xF3;mines on&#xE9;ribus, quae port&#xE1;ri non possunt, et ipsi uno d&#xED;gito vestro non t&#xE1;ngitis s&#xE1;rcinas!</la></ligne>
</liturgia>
