<?xml version="1.0"?>
<liturgia> <ligne id="0">
<la>Marcus (10,1-12)
</la></ligne>
<ligne id="1">
<la>In illo tempore: Venit Iesus in fines Iud&#x1FD;ae ultra Iord&#xE1;nem; et conv&#xE9;niunt &#xED;terum turbae ad eum, et, sicut consu&#xE9;verat, &#xED;terum doc&#xE9;bat illos.&#xA0;Et acced&#xE9;ntes pharis&#x1FD;i interrog&#xE1;bant eum, si licet viro ux&#xF3;rem dim&#xED;ttere, tent&#xE1;ntes eum.&#xA0;At ille resp&#xF3;ndens dixit eis: &#x201C;Quid vobis praec&#xE9;pit M&#xF3;yses?&#x201D; Qui dix&#xE9;runt: &#x201C;M&#xF3;yses perm&#xED;sit lib&#xE9;llum rep&#xFA;dii scr&#xED;bere et dim&#xED;ttere.&#x201D;&#xA0;I&#xE9;sus autem ait eis: &#x201C;Ad dur&#xED;tiam cordis vestri scripsit vobis praec&#xE9;ptum istud. Ab in&#xED;tio autem creat&#xFA;rae m&#xE1;sculum et f&#xE9;minam fecit eos. Propter hoc rel&#xED;nquet homo patrem suum et matrem et adhaer&#xE9;bit ad ux&#xF3;rern suam, et erunt duo in carne una; &#xED;taque iam non sunt duo sed una caro. Quod ergo Deus coni&#xFA;nxit, homo non s&#xE9;paret.&#x201D;&#xA0;Et domo &#xED;terum disc&#xED;puli de hoc interrog&#xE1;bant eum.&#xA0;Et dicit illis: &#x201C;Quic&#xFA;mque dim&#xED;serit ux&#xF3;rem suam et &#xE1;liam d&#xFA;xerit, adult&#xE9;rium comm&#xED;ttit in eam;&#xA0;et si ipsa dim&#xED;serit virum suum et &#xE1;lii n&#xFA;pserit, moech&#xE1;tur.&#x201D;</la></ligne>
</liturgia>
