<?xml version="1.0"?>
<liturgia> <ligne id="0">
<la>Cum autem intro&#xED;sset Caph&#xE1;rnaum, acc&#xE9;ssit ad eum cent&#xFA;rio rogans eum&#xA0;et dicens: &#x201C;D&#xF3;mine, puer meus i&#xE1;cet in domo paral&#xFD;ticus et male torqu&#xE9;tur.&#x201D; Et ait illi: &#x201C;Ego v&#xE9;niam et cur&#xE1;bo eum.&#x201D;&#xA0;Et resp&#xF3;ndens cent&#xFA;rio ait: &#x201C;D&#xF3;mine, non sum dignus, ut intres sub tectum meum, sed tantum dic verbo, et san&#xE1;bitur puer meus. Nam et ego homo sum sub potest&#xE1;te, habens sub me m&#xED;lites, et dico huic: &#x2018;V&#xE1;de&#x2019;, et vadit; et &#xE1;lii: &#x2018;Veni&#x2019;, et venit; et servo meo: &#x2018;Fac hoc&#x2019;, et facit.&#x201D; &#xA0;&#xC1;udiens autem I&#xE9;sus, mir&#xE1;tus est et sequ&#xE9;ntibus se dixit: &#x201C;Amen dico vobis: Apud nullum inv&#xE9;ni tantam fidem in Israel!&#xA0;Dico autem vobis quod multi ab ori&#xE9;nte et occid&#xE9;nte v&#xE9;nient et rec&#xFA;mbent cum &#xC1;braham et &#xCD;saac et I&#xE1;cob in regno cael&#xF3;rum;</la></ligne>
</liturgia>
