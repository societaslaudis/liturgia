<?xml version="1.0"?>
<liturgia> <ligne id="0">
<la>Ioannes (15,1-8)
</la></ligne>
<ligne id="1">
<la>In illo tempore: Dixit Iesus discipulis suis: Ego sum vitis vera, et Pater meus agr&#xED;cola est. Omnem p&#xE1;lmitem in me non fer&#xE9;ntem fructum tollit eum; et omnem, qui fert fructum, purgat eum, ut fructum plus &#xE1;fferat. Iam vos mundi estis propter serm&#xF3;nem, quem loc&#xFA;tus sum vobis. Man&#xE9;te in me, et ego in vobis. Sicut palmes non potest ferre fructum a semet&#xED;pso, nisi m&#xE1;nserit in vite, sic nec vos, nisi in me mans&#xE9;ritis. Ego sum vitis, vos p&#xE1;lmites. Qui manet in me, et ego in eo, hic fert fructum multum, quia sine me nihil pot&#xE9;stis f&#xE1;cere. Si quis in me non m&#xE1;nserit, missus est foras sicut palmes et &#xE1;ruit; et c&#xF3;lligunt eos et in ignem mittunt, et ardent. Si mans&#xE9;ritis in me, et verba mea in vobis m&#xE1;nserint, quodc&#xFA;mque volu&#xE9;ritis, p&#xE9;tite, et fiet vobis. In hoc clarific&#xE1;tus est Pater meus, ut fructum multum affer&#xE1;tis et effici&#xE1;mini mei disc&#xED;puli.</la></ligne>
</liturgia>
