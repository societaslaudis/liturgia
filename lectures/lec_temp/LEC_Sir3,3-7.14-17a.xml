<?xml version="1.0"?>
<liturgia> <ligne id="0">
<la>Ecclesiasticus (3,3-7.14-17a)
</la></ligne>
<ligne id="1">
<la>Deus honor&#xE1;vit patrem in f&#xED;liis et iud&#xED;cium matris firm&#xE1;vit in f&#xED;lios. Qui hon&#xF3;rat patrem, exor&#xE1;bit pro pecc&#xE1;tis et contin&#xE9;bit se ab illis et in orati&#xF3;ne di&#xE9;rum exaudi&#xE9;tur. Et, sicut qui thesaur&#xED;zat, ita et qui honor&#xED;ficat matrem suam. Qui hon&#xF3;rat patrem suum, iucund&#xE1;bitur in f&#xED;liis et in die orati&#xF3;nis suae exaudi&#xE9;tur; qui hon&#xF3;rat patrem suum, vita vivet longi&#xF3;re, et, qui ob&#xF3;edit patri, refriger&#xE1;bit matrem. Fili, s&#xFA;scipe sen&#xE9;ctam patris tui et non contr&#xED;stes eum in vita ill&#xED;us; et, si def&#xE9;cerit sensu, v&#xE9;niam da et ne spernas eum &#xF3;mnibus di&#xE9;bus vitae e&#xED;us. Eleem&#xF3;syna enim patris non erit in oblivi&#xF3;ne, nam pro pecc&#xE1;tis ipsa plant&#xE1;bitur et in iust&#xED;tia aedific&#xE1;bitur tibi.</la></ligne>
</liturgia>
