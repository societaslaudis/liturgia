<?xml version="1.0"?>
<liturgia> <ligne id="0">
<la>Marcus (9,2-13)
</la></ligne>
<ligne id="1">
<la>In illo tempore: Ass&#xFA;mit I&#xE9;sus Petrum et Iac&#xF3;bum et Io&#xE1;nnem, et ducit illos in montem exc&#xE9;lsum se&#xF3;rsum solos. Et transfigur&#xE1;tus est coram ipsis; et vestim&#xE9;nta e&#xED;us facta sunt splend&#xE9;ntia, c&#xE1;ndida nimis, qu&#xE1;lia fullo super terram non potest tam c&#xE1;ndida f&#xE1;cere. Et app&#xE1;ruit illis El&#xED;as cum M&#xF3;yse, et erant loqu&#xE9;ntes cum I&#xE9;su. Et resp&#xF3;ndens Petrus ait I&#xE9;su: &#x201C;R&#xE1;bbi, bonum est nos hic esse; et faci&#xE1;mus tria tabern&#xE1;cula: tibi unum et M&#xF3;ysi unum et El&#xED;ae unum.&#x201D;&#xA0;Non enim sci&#xE9;bat quid respond&#xE9;ret; erant enim ext&#xE9;rriti. Et facta est nubes ob&#xFA;mbrans eos, et venit vox de nube: &#x201C;Hic est F&#xED;lius meus dil&#xE9;ctus; aud&#xED;te illum.&#x201D;&#xA0;Et statim circumspici&#xE9;ntes n&#xE9;minem &#xE1;mplius vid&#xE9;runt nisi I&#xE9;sum tantum secum.&#xA0;Et descend&#xE9;ntibus illis de monte, praec&#xE9;pit illis, ne cui, quae vid&#xED;ssent, narr&#xE1;rent, nisi cum F&#xED;lius h&#xF3;minis a m&#xF3;rtuis resurr&#xE9;xerit.&#xA0;Et verbum continu&#xE9;runt apud se, conquir&#xE9;ntes quid esset illud: &#x201C;a m&#xF3;rtuis res&#xFA;rgere.&#x201D;&#xA0;Et interrog&#xE1;bant eum dic&#xE9;ntes: &#x201C;Quid ergo dicunt scribae quia El&#xED;am op&#xF3;rteat ven&#xED;re primum?&#x201D;&#xA0;Qui ait illis: &#x201C;&#xC9;lias v&#xE9;niens primo, rest&#xED;tuit &#xF3;mnia; et qu&#xF3;modo scriptum est super F&#xED;lio h&#xF3;minis, ut multa pati&#xE1;tur et contemn&#xE1;tur?&#xA0;Sed dico vobis: Et El&#xED;as venit; et fec&#xE9;runt illi, quaec&#xFA;mque vol&#xE9;bant, sicut scriptum est de eo.&#x201D;</la></ligne>
</liturgia>
