<?xml version="1.0"?>
<liturgia> <ligne id="0">
<la>Luc (12,1-7)
</la></ligne>
<ligne id="1">
<la>In illo tempore: Multis turbis circumst&#xE1;ntibus, ita ut se &#xED;nvicem conculc&#xE1;rent, coepit d&#xED;cere ad disc&#xED;pulos suos primum: &#x201C;Att&#xE9;ndite a ferm&#xE9;nto pharisae&#xF3;rum, quod est hyp&#xF3;crisis. Nihil autem op&#xE9;rtum est, quod non revel&#xE9;tur, neque absc&#xF3;nditum, quod non sci&#xE1;tur. Qu&#xF3;niam, quae in t&#xE9;nebris dix&#xED;stis, in l&#xFA;mine audi&#xE9;ntur; et, quod in aurem loc&#xFA;ti estis in cub&#xED;culis, praedic&#xE1;bitur in tectis.&#xA0;Dico autem vobis am&#xED;cis meis: Ne terre&#xE1;mini ab his, qui occ&#xED;dunt corpus et post haec non habent &#xE1;mplius, quod f&#xE1;ciant. Ost&#xE9;ndam autem vobis quem time&#xE1;tis: Tim&#xE9;te eum, qui postquam occ&#xED;derit, habet potest&#xE1;tem m&#xED;ttere in geh&#xE9;nnam. Ita dico vobis: Hunc tim&#xE9;te.&#xA0;Nonne quinque p&#xE1;sseres v&#xE9;neunt dip&#xFA;ndio? Et unus ex illis non est in oblivi&#xF3;ne coram Deo. Sed et cap&#xED;lli c&#xE1;pitis vestri omnes numer&#xE1;ti sunt. Nol&#xED;te tim&#xE9;re; multis pass&#xE9;ribus pluris estis.</la></ligne>
</liturgia>
