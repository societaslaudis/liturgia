<?xml version="1.0"?>
<liturgia> <ligne id="0">
<la>Matthaeus (19,16-26)
</la></ligne>
<ligne id="1">
<la>In illo tempore: Ecce unus acc&#xE9;dens ait illi: &#x201C;Mag&#xED;ster, quid boni f&#xE1;ciam, ut h&#xE1;beam vitam aet&#xE9;rnam?&#x201D; Qui dixit ei: &#x201C;Quid me int&#xE9;rrogas de bono? Unus est bonus. Si autem vis ad vitam &#xED;ngredi, serva mand&#xE1;ta.&#x201D; Dicit illi: &#x201C;Quae?&#x201D; I&#xE9;sus autem dixit: &#x201C;Non homic&#xED;dium f&#xE1;cies, non adulter&#xE1;bis, non f&#xE1;cies furtum, non falsum testim&#xF3;nium dices, hon&#xF3;ra patrem et matrem et d&#xED;liges pr&#xF3;ximum tuum sicut te&#xED;psum.&#x201D; Dicit illi adul&#xE9;scens: &#x201C;&#xD3;mnia haec custod&#xED;vi. Quid adhuc mihi deest?&#x201D; Ait illi I&#xE9;sus: &#x201C;Si vis perf&#xE9;ctus esse, vade, vende, quae habes, et da paup&#xE9;ribus, et hab&#xE9;bis thes&#xE1;urum in caelo; et veni, s&#xE9;quere me.&#x201D; Cum aud&#xED;sset autem adul&#xE9;scens verbum, &#xE1;biit tristis; erat enim habens multas possessi&#xF3;nes. I&#xE9;sus autem dixit disc&#xED;pulis suis: &#x201C;Amen dico vobis: Dives diff&#xED;cile intr&#xE1;bit in regnum cael&#xF3;rum. Et &#xED;terum dico vobis: Fac&#xED;lius est c&#xE1;melum per for&#xE1;men acus trans&#xED;re, quam d&#xED;vitem intr&#xE1;re in regnum Dei.&#x201D; Aud&#xED;tis autem his, disc&#xED;puli mirab&#xE1;ntur valde dic&#xE9;ntes: &#x201C;Quis ergo p&#xF3;terit salvus esse?&#x201D; Asp&#xED;ciens autem I&#xE9;sus dixit illis: &#x201C;Apud h&#xF3;mines hoc imposs&#xED;bile est, apud Deum autem &#xF3;mnia possib&#xED;lia sunt.&#x201D;</la></ligne>
</liturgia>
