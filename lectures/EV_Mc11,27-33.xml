<?xml version="1.0"?>
<liturgia> <ligne id="0">
<la>Marcus (11,27-33)
</la></ligne>
<ligne id="1">
<la>In illo tempore: V&#xE9;niunt rursus Hieros&#xF3;lymam. Et cum ambul&#xE1;ret in templo, acc&#xE9;dunt ad eum summi sacerd&#xF3;tes et scribae et seni&#xF3;res et dic&#xE9;bant illi: &#x201C;In qua potest&#xE1;te haec facis? Vel quis tibi dedit hanc potest&#xE1;tem, ut ista f&#xE1;cias?&#x201D;&#xA0;I&#xE9;sus autem ait illis: &#x201C;Interrog&#xE1;bo vos unum verbum, et respond&#xE9;te mihi; et dicam vobis, in qua potest&#xE1;te haec f&#xE1;ciam:&#xA0;Bapt&#xED;smum Io&#xE1;nnis de caelo erat an ex hom&#xED;nibus? Respond&#xE9;te mihi.&#x201D; At illi cogit&#xE1;bant secum dic&#xE9;ntes: &#x201C;Si dix&#xE9;rimus: &#x2018;De caelo&#x2019;, dicet: &#x2018;qu&#xE1;re ergo non credid&#xED;stis ei?&#x2019;; si autem dix&#xE9;rimus: &#x2018;Ex hom&#xED;nibus?&#x2019;&#x201D; Tim&#xE9;bant p&#xF3;pulum: omnes enim hab&#xE9;bant Io&#xE1;nnem quia vere proph&#xE9;ta esset.&#xA0;Et respond&#xE9;ntes dicunt I&#xE9;su: &#x201C;N&#xE9;scimus.&#x201D; Et I&#xE9;sus ait illis: &#x201C;N&#xE9;que ego dico vobis in qua potest&#xE1;te haec f&#xE1;ciam.&#x201D;</la></ligne>
</liturgia>
