<?xml version="1.0"?>
<liturgia> <ligne id="0">
<la>Ioannes (21,20-25)
</la></ligne>
<ligne id="1">
<la>In illo tempore: Conv&#xE9;rsus Petrus videt illum disc&#xED;pulum, quem dilig&#xE9;bat I&#xE9;sus, sequ&#xE9;ntem, qui et rec&#xFA;buit in cena super pectus e&#xED;us et dixit: &#x201C;D&#xF3;mine, quis est qui tradit te?&#x201D;&#xA0;Hunc ergo cum vid&#xED;sset Petrus, dicit I&#xE9;su: &#x201C;D&#xF3;mine, hic autem quid?&#x201D; Dicit ei I&#xE9;sus: &#x201C;Si eum volo man&#xE9;re donec v&#xE9;niam, quid ad te? Tu me s&#xE9;quere.&#x201D; Ex&#xED;vit ergo sermo iste in fratres, quia disc&#xED;pulus ille non m&#xF3;ritur. Non autem dixit ei I&#xE9;sus: &#x201C;Non m&#xF3;ritur&#x201D;, sed: &#x201C;Si eum volo man&#xE9;re donec v&#xE9;niam, quid ad te?&#x201D; Hic est disc&#xED;pulus, qui testim&#xF3;nium p&#xE9;rhibet de his et scripsit haec; et scimus quia verum est testim&#xF3;nium e&#xED;us. Sunt autem et &#xE1;lia multa, quae fecit I&#xE9;sus; quae, si scrib&#xE1;ntur per s&#xED;ngula, nec ipsum &#xE1;rbitror mundum c&#xE1;pere eos, qui scrib&#xE9;ndi sunt, libros.</la></ligne>
<ligne id="2">
<la>   Mansit autem bi&#xE9;nnio toto in suo cond&#xFA;cto; et suscipi&#xE9;bat omnes, qui ingredieb&#xE1;ntur ad eum.</la></ligne>
</liturgia>
