<?xml version="1.0"?>
<liturgia> <ligne id="0">
<la>Luc (5,17-26)
</la></ligne>
<ligne id="1">
<la>In una di&#xE9;rum, et ipse erat docens, et erant pharis&#x1FD;i sed&#xE9;ntes et legis doct&#xF3;res, qui v&#xE9;nerant ex omni cast&#xE9;llo Galil&#x1FD;ae et Iud&#x1FD;ae et Ierus&#xE1;lem; et virtus D&#xF3;mini erat ei ad san&#xE1;ndum. Et ecce viri port&#xE1;ntes in lecto h&#xF3;minem, qui erat paral&#xFD;ticus, et quaer&#xE9;bant eum inf&#xE9;rre et p&#xF3;nere ante eum.&#xA0;Et non inveni&#xE9;ntes qua parte illum inf&#xE9;rrent prae turba, ascend&#xE9;runt supra tectum et per t&#xE9;gulas summis&#xE9;runt illum cum l&#xE9;ctulo in m&#xE9;dium ante I&#xE9;sum.&#xA0;Quorum fidem ut vidit, dixit: &#x201C;H&#xF3;mo, remitt&#xFA;ntur tibi pecc&#xE1;ta tua.&#x201D; Et coep&#xE9;runt cogit&#xE1;re scribae et pharis&#x1FD;i dic&#xE9;ntes: &#x201C;Quis est hic, qui l&#xF3;quitur blasph&#xE9;mias? Quis potest dim&#xED;ttere pecc&#xE1;ta nisi solus Deus?&#x201D; Ut cogn&#xF3;vit autem I&#xE9;sus cogitati&#xF3;nes e&#xF3;rum, resp&#xF3;ndens dixit ad illos: &#x201C;Quid cogit&#xE1;tis in c&#xF3;rdibus vestris?&#xA0;Quid est fac&#xED;lius, d&#xED;cere: &#x2018;Dimitt&#xFA;ntur tibi pecc&#xE1;ta tua&#x2019;, an d&#xED;cere: &#x2018;S&#xFA;rge et &#xE1;mbula&#x2019;? Ut autem sci&#xE1;tis quia F&#xED;lius h&#xF3;minis potest&#xE1;tem habet in terra dim&#xED;ttere pecc&#xE1;ta &#x2013; ait paral&#xFD;tico &#x2013;&#xA0;: Tibi dico: Surge, tolle l&#xE9;ctulum tuum et vade in domum tuam.&#x201D;&#xA0;Et conf&#xE9;stim surgens coram illis tulit, in quo iac&#xE9;bat, et &#xE1;biit in domum suam magn&#xED;ficans Deum. Et stupor appreh&#xE9;ndit omnes, et magnific&#xE1;bant Deum; et repl&#xE9;ti sunt tim&#xF3;re dic&#xE9;ntes: &#x201C;V&#xED;dimus mirab&#xED;lia h&#xF3;die.&#x201D;</la></ligne>
</liturgia>
