<?xml version="1.0"?>
<liturgia> <ligne id="0">
<la>Luc (11,5-13)
</la></ligne>
<ligne id="1">
<la>In illo tempore: Ait ad illos: &#x201C;Quis vestrum hab&#xE9;bit am&#xED;cum et ibit ad illum m&#xE9;dia nocte et dicet illi: &#x2018;&#xC1;mice, c&#xF3;mmoda mihi tres panes, qu&#xF3;niam am&#xED;cus meus venit de via ad me, et non h&#xE1;beo, quod ponam ante illum&#x2019;; et ille de intus resp&#xF3;ndens dicat: &#x2018;Noli mihi mol&#xE9;stus esse; iam &#xF3;stium clausum est, et p&#xFA;eri mei mecum sunt in cub&#xED;li; non possum s&#xFA;rgere et dare tibi.&#x2019; Dico vobis: Et si non dabit illi surgens, eo quod am&#xED;cus e&#xED;us sit, propter improbit&#xE1;tem tamen e&#xED;us surget et dabit illi, quotquot habet necess&#xE1;rios. Et ego vobis dico: P&#xE9;tite, et d&#xE1;bitur vobis; qu&#x1FD;rite, et inveni&#xE9;tis; puls&#xE1;te, et aperi&#xE9;tur vobis.&#xA0;Omnis enim qui petit, &#xE1;ccipit; et, qui quaerit, inv&#xE9;nit; et puls&#xE1;nti aperi&#xE9;tur.&#xA0;Quem autem ex vobis patrem f&#xED;lius pet&#xED;erit piscem, numquid pro pisce serp&#xE9;ntem dabit illi?&#xA0;Aut si pet&#xED;erit ovum, numquid p&#xF3;rriget illi scorpi&#xF3;nem?&#xA0;Si ergo vos, cum sitis mali, nostis dona bona dare f&#xED;liis vestris, quanto magis Pater de caelo dabit Sp&#xED;ritum Sanctum pet&#xE9;ntibus se.&#x201D;</la></ligne>
</liturgia>
