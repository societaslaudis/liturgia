<?xml version="1.0"?>
<liturgia> <ligne id="0">
<la>Matthaeus (7,21-27)
</la></ligne>
<ligne id="1">
<la>In illo tempore: Dixit Iesus discipulis suis: Non omnis, qui dicit mihi: &#x2018;D&#xF3;mine, D&#xF3;mine&#x2019;, intr&#xE1;bit in regnum cael&#xF3;rum, sed qui facit volunt&#xE1;tem Patris mei, qui in caelis est. Multi dicent mihi in illa die: &#x2018;D&#xF3;mine, D&#xF3;mine, nonne in tuo n&#xF3;mine prophet&#xE1;vimus, et in tuo n&#xF3;mine daem&#xF3;nia ei&#xE9;cimus, et in tuo n&#xF3;mine virt&#xFA;tes multas f&#xE9;cimus?&#x2019; Et tunc confit&#xE9;bor illis: Numquam novi vos; disc&#xE9;dite a me, qui oper&#xE1;mini iniquit&#xE1;tem. Omnis ergo, qui audit verba mea haec et facit ea, assimil&#xE1;bitur viro sapi&#xE9;nti, qui aedific&#xE1;vit domum suam supra petram. Et desc&#xE9;ndit pl&#xFA;via, et ven&#xE9;runt fl&#xFA;mina, et flav&#xE9;runt venti et irru&#xE9;runt in domum illam, et non c&#xE9;cidit; fund&#xE1;ta enim erat supra petram. Et omnis, qui audit verba mea haec et non facit ea, s&#xED;milis erit viro stulto, qui aedific&#xE1;vit domum suam supra ar&#xE9;nam. Et desc&#xE9;ndit pl&#xFA;via, et ven&#xE9;runt fl&#xFA;mina, et flav&#xE9;runt venti et irru&#xE9;runt in domum illam, et c&#xE9;cidit, et fuit ru&#xED;na e&#xED;us magna.&#x201D;</la></ligne>
<ligne id="2">
<la>Tu ergo, fili mi, confort&#xE1;re in gr&#xE1;tia, quae est in Christo I&#xE9;su; et quae aud&#xED;sti a me per multos testes, haec comm&#xE9;nda fid&#xE9;libus hom&#xED;nibus, qui id&#xF3;nei erunt et &#xE1;lios doc&#xE9;re. Collab&#xF3;ra sicut bonus miles Christi I&#xE9;su.</la></ligne>
</liturgia>
