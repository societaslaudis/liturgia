<?xml version="1.0"?>
<liturgia> <ligne id="0">
<la>Matthaeus (16,13-23)
</la></ligne>
<ligne id="1">
<la>In illo tempore: Venit autem I&#xE9;sus in partes Caesar&#xE9;ae Phil&#xED;ppi et interrog&#xE1;bat disc&#xED;pulos suos dicens: &#x201C;Quem dicunt h&#xF3;mines esse F&#xED;lium h&#xF3;minis?&#x201D; At illi dix&#xE9;runt: &#x201C;&#xC1;lii Io&#xE1;nnem Bapt&#xED;stam, &#xE1;lii autem El&#xED;am, &#xE1;lii vero Ier&#xE9;miam, aut unum ex proph&#xE9;tis.&#x201D; Dicit illis: &#x201C;Vos autem quem me esse d&#xED;citis?&#x201D;&#xA0;Resp&#xF3;ndens Simon Petrus dixit: &#x201C;Tu es Christus, F&#xED;lius Dei vivi.&#x201D; Resp&#xF3;ndens autem I&#xE9;sus dixit ei: &#x201C;Be&#xE1;tus es, Simon Bari&#xF3;na, quia caro et sanguis non revel&#xE1;vit tibi sed Pater meus, qui in caelis est. Et ego dico tibi: Tu es Petrus, et super hanc petram aedific&#xE1;bo Eccl&#xE9;siam meam; et portae &#xED;nferi non praeval&#xE9;bunt adv&#xE9;rsum eam. Tibi dabo claves regni cael&#xF3;rum; et quodc&#xFA;mque lig&#xE1;veris super terram, erit lig&#xE1;tum in caelis, et quodc&#xFA;mque s&#xF3;lveris super terram, erit sol&#xFA;tum in caelis.&#x201D;&#xA0;Tunc praec&#xE9;pit disc&#xED;pulis, ut n&#xE9;mini d&#xED;cerent quia ipse esset Christus.&#xA0;Ex&#xED;nde coepit I&#xE9;sus ost&#xE9;ndere disc&#xED;pulis suis quia op&#xF3;rteret eum ire Hieros&#xF3;lymam et multa pati a seni&#xF3;ribus et princ&#xED;pibus sacerd&#xF3;tum et scribis et occ&#xED;di et t&#xE9;rtia die res&#xFA;rgere. Et ass&#xFA;mens eum Petrus coepit increp&#xE1;re illum dicens: &#x201C;Absit a te, D&#xF3;mine; non erit tibi hoc.&#x201D; Qui conv&#xE9;rsus dixit Petro: &#x201C;V&#xE1;de post me, S&#xE1;tana! Sc&#xE1;ndalum es mihi, quia non sapis ea, quae Dei sunt, sed ea, quae h&#xF3;minum!&#x201D;</la></ligne>
</liturgia>
